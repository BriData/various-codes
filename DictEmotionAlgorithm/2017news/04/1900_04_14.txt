                                                  做投资决定时最怕「左一巴右一巴」,今日大市大升靠大股,听日大市唔郁就炒细价股,讲真,大家唔系美斯咁识得扭毛巾架麻,左换右换,左扭右扭,咁样做真系好伤身又伤心,所以遇着呢啲市况,都系静一静、谂一谂,因为好易做错事。咁长篇大论,因为4月得17个交易日。专栏出街之时,仲得返8个交易日㖭,钱就算到,都唔会大堆头湧来,因为假期因素令钱却步,呢点认真不可忽视。继续「炒股唔炒市」先系上策。细价股静咗好一段日子,我手上的「持久货」都终于有收成了!追踪开本栏的朋友,国美金融科技(628)系咪坐到唔记得咗呢?呢只股份系我仓里面由头坐到尾。喺星期一大升当日我都终于可以松绑,轻微沽出部份货。但我知道呢类型嘅股份一系捱到你死下死下,一系升到飞天,所以手货唔敢沽清,仲打算一回落就加码,留返条根中过六合彩都好。睇返只股,出通告话换CEO之后,资金湧入,成为星期一嘅升幅最大港股,急升四成。眼见国美(493)呢期经常做回购,而且股价相当硬净,我相信呢系的股票将会有翻身之日。小炒王推介过国美两次,一胜一负。一次系大时代嘅时间(即2015 年)由一蚊炒到上两个二,当时自己揸咗正股加埋认购证(好大胆嘅行为)结果来一个双赢。不过, 2016年再次将资金投入国美嘅时间,就输咗两成触及止蚀位,现在仍记忆犹新。早两篇专栏提过,今年要摒弃旧思维,拥抱新想法,丑股随时变靓股,尤其是北水实力不容置疑,当年将国美推向高峰的北水点会走漏眼呢?今转美图(1357)、IGG(799)完美示范北水嘅暴力式炒作,所以今次决定系一蚊边位再次买返国美。坊间不定时有传闻指黄光裕会提前出狱,最明显不过就系黄光裕早前喺美国买豪宅,唔知系咪提前出狱的先兆呢?如果话事人再担大旗,国美系双雄又有重生之日。国美呢期经常做回购,而且股价相当硬净,我相信呢系的股票将会有翻身之日。小炒王梁心欣财经跨媒体主持,记冧巴多过记业绩,市场日日变,锺情短炒。https://www.facebook.com/ samyanleung                                                                         