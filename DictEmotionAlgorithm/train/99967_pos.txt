                                                  长实(001)、和黄(013)系公司嘅股东会每年都有好多忠实股东到场参加捧场,既可做超人嘅粉丝,又可食餐劲。自从中环嘅希尔顿酒店喺二十几年前拆咗改为长江集团中心之后,股东会就改咗喺红磡海逸酒店举行,股东都习惯咗喺红磡海逸一边睇海景,一边享受美食。不过,今年长和系就搞搞新意思,决定将股东会改喺北角油街嘅港岛海逸君绰酒店举行。多用电无问题海逸君绰酒店连续4日,由5月22到25号嘅8个股东周年大会,由早到晚都要招呼一众股东,用电量有番咁上下,但油街海逸君绰份属港灯嘅供电区,即使用电量略多,公司股东都唔会见怪,始终系「肥水不流别人田」。正如中电咁,拣地方举行股东会都要系九龙区啦!                                                                         